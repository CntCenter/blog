<html>
<head><title>Načrt ali kakšno hišo sploh želiva</title></head>
<body>
	<div class="entry-meta"><a class="entry-date published">April 7, 2018</a></div>

<p>Po nakupu parcele so si dogodki začeli slediti z (pre)veliko hitrostjo. Za pridobitev gradbenega dovoljenja je potrebno izdelati PGD, pred tem pa moramo vedeti, kako hišo si želimo. Pri nas smo bili z obliko hiše precej omejeni zaradi občinskega lokacijskega načrta, ki je na naši parceli določal lego in usmeritev hiše, streho (simetrično dvokapnico) in kup drugih podrobnosti. Zato si je pred nakupom parcele smiselno razjasniti, ali boste lahko živeli s temi omejitvami – da ne boste šele po nakupu ugotovili, da na parceli ne morete postaviti vaše sanjske hiše. 
Naslednji korak je izbira arhitekta oz. projektanta. Kolegi naju opozarjajo, da je to ena najpomembnejših izbir, zato sva zbrala več različnih ponudb in se tudi sestala z različnimi projektanti in arhitekti. 
Kaj so najine ugotovitve:
- Večinoma vsi obljubijo vse, zato je zelo težko narediti izbor samo na osnovi pogovora oz. sestanka. 
- Obvezno poglejte njihove reference, če je le možno, se pogovorite s katero njihovo stranko iz oči v oči in preverite, kako dejansko poteka delo.
- Preverite, kako bo vaš izbrani arhitekt obravnaval vaše naknadne želje po spremembah. Nekateri vsako spremembo (drago) zaračunajo in čeprav se vam morda zdi, da to ni pomembno, je dejstvo, da boste načrt spreminjali. Zato izberite arhitekta, ki ne bo posebej zaračunal vsake malenkosti.
Med arhitekturnimi biroji, med katerimi smo izbirali, bi izpostavili tri:
- Biro Gašperič https://birogasperic.com/ - s katerim žal nismo prišli skupaj, saj se nam je preveč mudilo, poleg tega se g. Gašperič se bolj specializira za lesene hiše, mi pa smo se odločili za klasično opečno gradnjo. Vsekakor pa gre za izjemnega strokovnjaka.
- Arhi-Biro https://www.arhi-biro.com/ - ki nas je presenetil s strokovnostjo, odzivnostjo in zelo ugodno ceno.
- Arhive arhitekti http://www.arhive-arhitekti.si/ - ki so nas prepričali s celostnim paketom, predvsem pa s tem, da so blizu, zato si obetamo, da bodo zadeve tekle gladko. 
Ali smo se odločili pravilno, pa bomo videli v nadaljevanju.


</body>
</html>
